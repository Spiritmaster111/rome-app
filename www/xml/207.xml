<?xml version="1.0" encoding="utf-8"?>
<object>
	<naam>Basilica Julia</naam>
	<volgnummer>207</volgnummer>
	<plaatje>www/img/object_images/207.png</plaatje>
	<kaart>bestandnaam</kaart>
	<info>
De Basilica Julia was een basilica op het Forum Romanum. in de stad Rome, links van de Via Sacra.
De basilica is in 55 v.Chr. gebouwd als handels- en bijeenkomstplaats. De basilica is gebouwd op de resten van de Basilica Sempronia, die in 169 v.Chr. gebouwd was, maar verwoest was door een brand. Julius Caesar gaf opdracht om de nieuwe basilica te bouwen.
</info>
	<extrainfo>
Haar naam dankt de basilica dan ook aan de opdrachtgever, Julius Caesar, alhoewel ze pas door Augustus werd voltooid en ingehuldigd. De basilica meet 101 bij 49 meter, en was indertijd enkele meters hoog. Het gebouw was geheel bekleed met kostbaar wit marmer. Het centrale schip, dat 80 bij 20 meter mat, werd aan weerszijden van twee smallere zijbeuken voorzien. Aan de Forumzijde stonden in nissen beelden van de allergrootste kunstenaars (zoals Praxiteles en Polycletus).

In de trappen zijn resten van dobbel- en dominospelen gevonden waar de Romeinse burger zich tijdens warme (of natte) dagen in de schaduw van het verkoelende dak van de basilica mee vermaakte.

Tijdens haar bestaan is de Basilica herhaaldelijk verwoest en weer opgebouwd, maar heeft na 55 v.Chr. haar naam niet meer zien veranderen. Augustus moest haar, niet lang na de inhuldiging, in 12 n.Chr. reeds herstellen na een eerste brand. Diocletianus moest haar herstellen na een brand tijdens zijn regering, maar na de derde verwoesting in 410 onder Alarik I werd de basilica niet meer herbouwd.
	</extrainfo>
</object>