<?xml version="1.0" encoding="UTF-8"?>
<object>
	<naam>Forum van Augustus (Fori di Augusto)</naam>
	<volgnummer>107</volgnummer> 
	<plaatje>107</plaatje>
	<kaart>bestandnaam</kaart>
	<info>
		Op het plaatje staat de Tempel aan Mars Ultur (Augustus' manier om Caesars dood te wreken)
		Ongeveer vijftig jaar later breidde Augustus het complex verder uit in oostelijke richting. Het Forum van Augustus was ongeveer even groot als het Forum van Caesar en lag ongeveer haaks erop. Aan de achterkant werd het begrensd door een hoge muur, om het voor overslaande branden uit de Subura te behoeden. Op het Forum van Augustus stond de belangrijke Tempel van Mars Ultor.
	</info>
	<extrainfo>
		Het forum van Augustus (Latijn: Forum Augusti) is het tweede van de vier keizerlijke fora in Rome.

Tijdens de Slag bij Philippi in 42 v.Chr., waarin Augustus en Marcus Antonius samenwerkten om Caesars dood te wreken, beloofde Augustus de god Mars Ultor een tempel te zijner ere te bouwen. De tempel was de aanleiding voor het stichten van het forum. Alhoewel de bouw van de tempel begonnen was in 42 v.Chr., werd hij pas in 2 v.Chr. opgeleverd.

Forum van Augustus
Het forum, van gelijke grootte als het forum van Caesar, lag ongeveer haaks op het forum van Caesar. Het werd aan de oostelijke zijde begrensd door het Argiletum, de doorgaande straat van het Forum Romanum naar de Subura. Lange zuilengangen liepen rondom het binnenplein.
Het binnenplein en de tempel van Mars Ultor werden aan de achterzijde begrensd door een hoge muur, die het forum van de Subura moesten scheiden. Zo werd voorkomen dat de invloeden uit de volkswijk (rumoer, branden) de zaken op het forum verstoorden. De tempel van Mars Ultor bevond zich voor deze achtermuur.
Het hele forum was z√≥ ingericht dat het de verheerlijking van Augustus, als hersteller van oude (Republikeinse) waarden, uitstraalde. Dit effect werd bereikt door de talrijke standbeelden van helden uit de geschiedenis, zoals Aeneas, Romulus, de koningen van Alba Longa en verschillende helden uit de Republiek. Ook stond er een standbeeld van Augustus zelf, in een strijdwagen, pal voor de tempel.
	</extrainfo>
</object>

