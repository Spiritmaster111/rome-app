<?xml version="1.0" encoding="UTF-8"?>
<object>
	<naam>San Pietro in Vincoli</naam>
	<volgnummer>109</volgnummer> 
	<plaatje>109</plaatje>
	<kaart>bestandnaam</kaart>
	<info>
		De San Pietro in Vincoli is een basiliek op de Esquilijn. Het is rond het midden van de vijfde eeuw gebouwd en dankt haar bestaan aan Eudoxia, dochter van Theodosius de Jonge (keizer van het Oost-Romeinse Rijk)
	</info>
	<extrainfo>
		San Pietro in Vincoli (Sint Petrus' Banden oftewel Sint Pieter in ketens) is een basiliek op de Esquilijn in Rome.

De basiliek is gebouwd op de Esquilijn, in het midden van de 5de eeuw en dankt haar bestaan aan Eudoxia, dochter van Theodosius de Jonge. Haar moeder had haar de ketens gestuurd (welke ze van de bisschop Juvenalus van Jeruzalem gekregen had) die Herodes Agrippa I had gebruikt om de apostel Petrus te ketenen. Volgens de legende was Petrus op bevel van koning Herodes in Jeruzalem aan de ketting gelegd en verscheen er een engel die hem bevrijdde. Petrus ging naar Rome waar hij gekruisigd werd. Voor de ketens (vincoli) die vanuit Jeruzalem naar Rome kwamen, stichtte de echtgenote van keizer Valentinianus in de vijfde eeuw een kerk binnen de muren van een antiek paleis.

In de 15de en 18de eeuw werd de San Pietro in Vincoli meerdere malen verbouwd.

De kerk is vooral bekend omdat deze plaats biedt aan het grafmonument voor Paus Julius II, ontworpen en deels gemaakt door Michelangelo. Het meest prominente en bekende beeld van dit grafmonument is het standbeeld van Mozes. Het beeldt Mozes uit na zijn terugkeer van de berg Sina√Ø met de tien gebodstafels. Dit monument zou oorspronkelijk veel groter worden, maar is door veel uitstel en vertraging in de huidige vorm in deze kerk opgesteld. De basiliek was titelkerk van Paus Julius II toen deze nog kardinaal was.


ketenen van Petrus
De basiliek heeft diverse restauraties en verbouwingen ondergaan waaronder restauraties door Paus Adrianus I, Paus Sixtus IV en Paus Julius II. Er was ook een renovatie in 1875.

De voordeur is van de hand van Baccio Pontelli uit 1475.

Het interieur heeft een schip en twee zijbeuken, met drie apsissen en antieke pilaren in Dorische stijl.

De kunstschilder en beeldhouwer Antonio Pollaiuolo is hier links van de ingang begraven. Ook de 15e-eeuwse Duitse humanist en kardinaal Nicolaus Cusanus is hier begraven.
	</extrainfo>
</object>

